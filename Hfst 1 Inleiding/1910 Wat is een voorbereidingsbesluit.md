#### Wat is een voorbereidingsbesluit?

Gemeenten, provincies en Rijk kunnen een voorbereidingsbesluit nemen met het oog op de voorbereiding van 
omgevingsplan, omgevingsverordening, projectbesluit, instructieregel of instructie. Het voorbereidingsbesluit 
wijzigt alleen het omgevingsplan respectievelijk de omgevingsverordening met voorbeschermingsregels. Wanneer dat
gebeurd is, dan gelden bindende regels voor eenieder, dus ook voor burgers en bedrijven.

In aanloop naar de inwerkingtreding van bijvoorbeeld een wijziging van het omgevingsplan kunnen op deze manier 
ongewenste activiteiten worden voorkomen. 

Het voorbereidingsbesluit wijzigt het omgevingsplan of een omgevingsverordening in die zin dat daarin 
voorbeschermingsregels worden opgenomen. De voorbeschermingsregels staan straks dus niet meer in het 
voorbereidingsbesluit, maar in het omgevingsplan of de omgevingsverordening. Dat is winst voor een burger
of bedrijf. Deze raadpleegt voor de vraag of een ontwikkeling is toegestaan nog slechts één document. Dat is 
dan het omgevingsplan of de omgevingsverordening.






