#### Introductie STOP/TPOD standaarden

**De Omgevingswet bundelt en vereenvoudigt wetten voor ruimte, wonen,
infrastructuur, milieu, natuur en water in één wet. Alle informatie over wat er
ergens wel en niet mag, moet straks ook digitaal te vinden en bevragen zijn.**

Voor de betrokken overheidsinstanties betekent dit dat zij hun
omgevingsdocumenten digitaal beschikbaar moeten maken. De standaarden bieden
daarvoor een sjabloon of “model”. De modellen bieden een vaste structuur die
ervoor zorgt dat iedereen de inhoud van besluiten kan bekijken en bevragen.

De Omgevingswet biedt hierbij veel beleidsvrijheid. Als bevoegd gezag wil je dat
jouw regels, visies en besluiten goed en duidelijk overkomen. Maar je wilt ook
dat de omgevingsdocumenten praktisch te beheren zijn. Kennis van de standaarden
kan helpen in dit proces.

Deze website wijst vanuit verschillende invalshoeken de weg naar belangrijke en
praktische onderwerpen in de STOP/TPOD standaarden. In onderstaande introductie
wordenkort de modellen en hun samenhang toegelicht.
