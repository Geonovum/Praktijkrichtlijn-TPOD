####Tijdelijke deel omgevingsplan

Het omgevingsplan met ingang van de Omgevingswet wordt het tijdelijk deel van
het omgevingsplan genoemd. Het overgangsrecht regelt dat de gemeente met ingang
van de Omgevingswet in ieder geval een omgevingsplan heeft dat gevuld is met:

-   Regels die zijn verhuisd van rijksniveau naar gemeenteniveau. Die regels
    worden [de
    bruidsschat](https://aandeslagmetdeomgevingswet.nl/regelgeving/instrumenten/bruidsschat/)
    genoemd.

-   Bestaande ruimtelijke regels: bestemmingsplannen, wijzigingsplannen,
    uitwerkingsplannen, beheerverordeningen, voorbereidingsbesluiten inclusief
    tracébesluiten die als voorbereidingsbesluit gelden, inpassingsplannen,
    exploitatieplannen en

-   Regels uit gemeentelijke verordeningen die betrekking hebben op de fysieke
    leefomgeving.

Deze onderdelen vormen samen het tijdelijk deel van het omgevingsplan. Dit volgt
uit artikelen 22.1 en 22.2 Omgevingswet, artikel 4.6, eerste lid Invoeringswet
Omgevingswet en artikel 7.1 Invoeringsbesluit Omgevingswet.


![](media/7002OvergangsfaseOmgevingsplanindeling.png)


De gemeente kan regels in het [tijdelijke deel van het
omgevingsplan](https://aandeslagmetdeomgevingswet.nl/regelgeving/instrumenten/omgevingsplan/overgangsrecht-omgevingsplan/#h23e696ad-d701-48ec-a18b-1b10f5b07ff2)
omzetten naar het nieuwe deel van het omgevingsplan. Dat geldt ook voor regels
in gemeentelijke verordeningen die over de fysieke leefomgeving gaan. De
verplaatste regels moeten voldoen aan de eisen van de Omgevingswet.

Wanneer de Omgevingswet in werking treedt, komen de regels van die andere
verordeningen over de fysieke leefomgeving niet in het omgevingsplan. Tijdens de
overgangsfase moet de gemeente bepalen of zij regels uit deze verordeningen wil
voortzetten onder de Omgevingswet.