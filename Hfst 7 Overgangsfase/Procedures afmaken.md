**Procedures afmaken op basis van Wet ruimtelijke ordening (Wro)**

Vanwege het overgangsrecht is het van belang dat je als bronhouder deze plannen
via de landelijke voorziening van Ruimtelijkeplannen.nl moeten kunnen blijven
publiceren. De overbruggingsfunctie DSO-LV van Informatiehuis Ruimte zorgt er
voor dat deze plannen ontsloten gaan worden naar de landelijke voorziening van
het DSO. Met inwerkingtreding van de Omgevingswet zal de landelijke voorziening
Ruimtelijkeplannen.nl niet verdwijnen maar via een andere url beschikbaar
blijven voor bronhouders. De overbruggingsfunctie zorgt ervoor dat alle data van
de ruimtelijke regels van Ruimtelijkeplannen.nl getoond gaan worden in de viewer
van het DSO-LV die uitmaken van het tijdelijk omgevingsplan zodat de raadpleger
op één landelijke voorziening alle geldige regels kan inzien.

Om de procedures van de bestemmingsplannen op basis van de Wro verder af te
maken is het belangrijk dat je als bronhouders de software voor het maken en
publiceren van de Wro plannen moet blijven ondersteunen tot zeker de einddatum
van het tijdelijk deel van het omgevingsplan. In eerste instantie om alle
plannen die als ontwerp voor inwerkingtreding van de Omgevingswet in procedure
zijn gebracht vast te gaan stellen en vervolgens na eventuele beroepstermijn
onherroepelijk te maken. Ook verder in de toekomst is de software wellicht nodig
om plannen te verwijderen om deze plannen volledig digitaal te archiveren. Dit
is niet alleen van belang voor gemeentelijke bronhouders, ook voor de Provincie
en het Rijk is het goed om hier rekening mee te houden.
