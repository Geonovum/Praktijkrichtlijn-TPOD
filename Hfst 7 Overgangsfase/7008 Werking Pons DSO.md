### Werking Pons DSO-LV en overbruggingsfunctie IHR

**INLEIDING**

De via Ruimtelijkeplannen.nl elektronisch beschikbaar gestelde ruimtelijke
plannen blijven via een overbruggingsfunctie in Digitale Stelsel Omgevingswet
(DSO)-Landelijke Voorziening (LV) raadpleegbaar als onderdeel van het tijdelijk
omgevingsplan. Het bevoegd gezag kan bij het aanleveren voor de bekendmaking van
een besluit tot vaststelling of wijziging van het omgevingsplan aangeven of dat
besluit een deel van het tijdelijk omgevingsplan vervangt en daarmee dus een
bestemmingsplan op basis van de Wro vervangt. Het vervallen deel wordt dan in
DSO-LV niet meer getoond. De extra informatie die daarvoor moet worden
aangeleverd wordt de Pons genoemd.

**PONS**

De Pons is een objecttype dat alleen voorkomt bij het omgevingsplan waarmee een
bevoegd gezag kan aangeven dat één of meerdere delen van o.a. een
bestemmingsplan dat in de overbruggingsfunctie vanDSO-LV aanwezig is, niet
langer geldig zijn. De Pons zorgt daarbij voor dat de deel van het
bestemmingsplan niet meer wordt getoond.

![](media/Hoewerktdpons.png)

Vanwege het overgangsrecht voor bestemmingsplan-achtige kunnen procedures
afgemaakt worden volgens het oude recht (Wro) en kunnen deze plannen tot 2029
worden omgezet naar het nieuwe deel van het omgevingsplan. Om de dienstverlening voor de raadpleging van de plannen op de DSO-LV viewer te verhogen is de Pons ontwikkeld door Informatiehuis Ruimte (IHR). 
Vanuit de overbruggingsfunctie van  IHR worden alle geldige plannen die op Ruimtelijkeplannen.nl zijn gepubliceerd ontsloten via de viewer van de DSO-LV zodat alle informatie op één landelijke voorziening te vinden is. 
Met ingang van de Omgevingswet kunnen omgevingsdocumenten gepubliceerd worden, zoals bijvoorbeeld een nieuw gedeelte van het omgevingsplan. 
Om nu niet verschillende plannen van verschillende wetgevingen door elkaar te tonen is het mogelijk om de Pons te gaan gebruiken. Dit is een wisselwerking tussen de DSO-LV viewer, Ozon en de overbruggingsfunctie (IHR). 

![](media/OvergangRuimtelijkeplannen.nlnaarDSOLVviewer.png)