**Regels omzetten kan per locatie**

Het omzetten van regels vanuit het tijdelijk deel naar het nieuwe deel van het
omgevingsplan kan per locatie. Een gemeente bepaalt zelf hoe groot zo'n locatie
is. Dit hoeft niet in 1 keer voor het hele grondgebied gedaan worden. De
ruimtelijke regels voor een locatie kunnen daardoor alleen gezamenlijk komen te
vervallen. Als een ruimtelijke regel voor een locatie vervalt in het tijdelijke
deel van het omgevingsplan, moeten alle ruimtelijke regels voor diezelfde
locatie vervallen (artikel 22.6, 1e lid, Omgevingswet). Het is dus niet mogelijk
om voor een locatie een ruimtelijke regel te schrappen en tegelijkertijd een
andere ruimtelijke regel voor diezelfde locatie te behouden.Â   
Het is wel mogelijk om alle ruimtelijke regels voor een bepaalde locatie te
laten vervallen maar voor andere locaties nog wel te behouden. Bruidsschatregels
mogen wel gedeeltelijk voor een locatie vervallen of wijzigen.