#### Valideren

Voor de borging van de digitale registratie, publicatie en ontsluiting van omgevingsdocumenten
(zijnde besluiten en regelingen conform de Omgevingswet in de landelijke voorziening DSO dienen 
de omgevingsdocumenten te voldoen aan diverse technische en functionele eisen. De validatie- 
en conformiteitsregels die hiervoor zijn opgesteld vinden hun oorsprong in de documentatie van
de STOP/TPOD-standaard en zijn expliciet geïdentificeerd om de validators van LVBB en OZON te 
kunnen ontwikkelen. Tegelijkertijd hebben bevoegde gezagen en hun softwareontwikkelaars behoefte 
aan inzicht in de eisen waaraan hun omgevingsdocumenten moeten voldoen om straks succesvol te worden 
geregistreerd, gepubliceerd en ontsloten in het DSO-LV. 

De uitwerking van het registratie- en publicatieproces en het daarmee verbonden validatieproces is 
overigens nog in ontwikkeling. Een en ander kan leiden tot aanpassing van de reeds uitgegeven validatie- 
en conformiteitsregels. Aan het einde van elk kwartaal zal door DSO een actueel overzicht van de validatiematrix 
worden uitgebracht. Het is de bedoeling om in een latere fase ook de processen in de keten van ‘Idee tot Indiening’ 
(vergunningenproces), die betrekking hebben op gegevens die rechtstreeks worden aangeleverd aan Toepasbare Regels 
toe te voegen. 