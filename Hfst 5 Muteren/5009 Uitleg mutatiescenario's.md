#### Beschikbare mutatatie scenario's uitgewerkt

Bij het muteren van een besluit of regeling wordt onderscheid gemaakt tussen
de mensleesbare tekst en de machineleesbare tekst. De mensleesbare tekst
is wat bevoegd gezag voor zich ziet in de plansoftware (a la Word/teksteditor)
en de machineleesbaretekst is wat onder water gebeurt in de plansoftware (meestal in xml formaat)
en hoe zaken ook aangeleverd worden aan de LVBB voor de renvooiservice. De renvooiservice 
berekent het verschil tussen de regeling hoe deze was en hoe deze is geworden. 
Aan een besluit of regeling wordt ook een datum gehangen, zodat je kunt zien wanneer welke 
regeling geldend was. Dit wordt in het DSO ook wel tijdreizen genoemd.

Binnen het muteren van besluit of regeling zijn er de volgende mogelijkheden:

-   Verwijderen, met de actie Verwijder. Het gaat hier om artikelen/divisies 
    of delen daarvan die verwijderd worden.
-   Toevoegen met de actie VoegToe. Het gaat hier om artikelen/divisies die 
    toegevoegd worden en waar dat gebeurt.
-   Vervangen met de actie Vervang. Het gaat hier om elementen die gemuteerd worden.

Bij het wijzigen dient in de machineleesbare tekst verwezen te worden naar het workID (wId)
omdat dit de onveranderlijke identificatie is.

Onderstaande afbeeldingen van de mutatiescenario's bevatten een lichte bovenzijde met daarin 
het besluit of de regeling zoals het is of was en aan de donkerdere onderzijde het besluit of regeling
zoals het wordt of gaat worden. Let op: er moet ook nog een datum worden toegevoegd in verband met het 
kunnen tijdreizen. Verder zie je aan de linkerzijde de mensleesbare tekst en aan de rechterzijde 
(soms onder) de machineleesbare tekst.
