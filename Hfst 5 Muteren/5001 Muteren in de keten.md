####Muteren in de keten

Bevoegde gezagen werken in hun eigen systemen met Omgevingswet-informatie. Denk hierbij aan een artikel,  een activiteit, een omgevingsnorm, 
een hoofdlijn in een omgevingsvisie, en aan locaties met een geometrie. Een bevoegd gezag levert deze informatie vervolgens aan de landelijke 
voorzieningen, in de keten van plan tot publicatie. De landelijke voorzieningen zijn in deze de LVBB en DSO-LV en beiden maken gebruik van 
een gezamenlijk aanleverpunt. Een aanlevering bestaat enerzijds uit een of meerdere besluiten, met bijbehorende artikelen en werkingsgebieden 
ten behoeve van een officiële publicatie en bestaat anderzijds uit domein specifieke Omgevingswet-informatie, zoals Activiteiten, Gebiedsaanwijzingen,
Juridische regels etc. Deze informatie wordt door bevoegde gezagen ten behoeve van de levering aan landelijke voorzieningen ondergebracht
in bestanden.  
