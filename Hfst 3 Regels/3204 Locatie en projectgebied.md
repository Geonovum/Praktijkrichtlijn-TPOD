#### Locatie en projectgebied

Een belangrijk uitgangspunt van STOP is dat ieder besluit een werkingsgebied
heeft. Werkingsgebied is een abstract, conceptueel begrip: het gebied waar een
regeltekst (dus een artikel of een lid) zijn werking heeft.

Het projectbesluit zelf (deel 1 van het projectbesluit) bevat geen regeltekst en
heeft geen werkingsgebied, maar een projectgebied. Deel 2 van het projectbesluit
gaat over de gewijzigde regels in het omgevingsplan, hier is er wel sprake van
een werkingsgebied. Lees voor informatie over het werkingsgebied en de locatie
verder op [de pagina’s van het
omgevingsplan](https://wegwijzerstoptpod.nl/omgevingsplan/regels-omgevingsplan-werkingsgebied-en-locatie).

De termen locatie en projectgebied hebben in de STOP/TPOD een verschillende
specifieke betekenis. De volgende alinea’s bevatten de informatie over beide
begrippen, de samenhang ertussen en de daarbij behorende begrippen, zoals
tekstdeel en locatieaanduiding.

Het doel is om inzicht te bieden in de betekenis van deze termen. Hiertoe worden
de verschillende begrippen toegelicht en een paar voorbeelden uitgewerkt. Dit
geeft inzicht in de globale werking ervan en is niet volledig in
detailinformatie. Daarvoor word je verwezen naar STOP/TPOD en respectievelijk
het IMOP en IMOW.
