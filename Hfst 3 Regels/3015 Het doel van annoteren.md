#### Het doel van annoteren

Annoteren maakt het mogelijk dat de tekst uit een besluit of regeling ook beter en breder 
machineleesbaar wordt. Dit wil zeggen dat je extra informatie aan de tekst kunt koppelen om
ervoor te zorgen dat het besluit of de regeling gestructureerd bevraagbaar is in het DSO-LV
en dat werkingsgebieden en andere gegevens op een kaart weergegeven kunnen worden. 

Het annoteren helpt ook bij het verbinden van toepasbare regels, ofwel vragenbomen, aan 
regels met werkingsgebieden via de annotatie activiteit en activiteitregelkwalificatie. 
De gegevens die bij het annoteren worden toegevoegd worden niet in de voor de mens leesbare 
tekst maar in machineleesbare taal (xml) weergegeven. De annotaties zijn overigens wel zichtbaar 
in het machineleesbare bestand.

Annotaties zijn op vrijwel alle objecten of tekstelementen mogelijk. Ze helpen om regels op 
hun eigenschappen te vinden wanneer zoektermen worden gebruikt. Ze helpen ook om regels op hun 
eigenschappen te kunnen presenteren.

IMOW beschrijft vanuit een informatiekundige blik alle objecten die van belang zijn voor het annoteren 
en het opstellen van omgevingsdocumenten en niet in de laatste plaats ten behoeve van de informatieverschaffing 
in DSO-LV.

Het gaat om de volgende IMOW-objecten:

-   Regeltekst

-   Juridische regel

-   Locatie

-   Geometrie

-   Activiteit

-   Omgevingswaarde

-   Omgevingsnorm

-   Gebiedsaanwijzing

-   Pons

In de TPOD wordt in detail toegelicht hoe je kunt annoteren met IMOW-objecten.
Meer informatie hierover vind je in paragraaf 6.4 van de TPOD.

Er zijn een aantal inhoudelijke annotaties die iets zeggen over de inhoud van de
regels in het omgevingsdocument en die helpen om de inhoud van het besluit of de
regeling bevraagbaar te maken voor de gebruiker:

-   Activiteit

-   Gebiedsaanwijzing

-   Omgevingsnorm

-   Omgevingswaarde

-   Thema