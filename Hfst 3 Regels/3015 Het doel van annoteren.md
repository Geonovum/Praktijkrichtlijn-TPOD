#### Het doel van annoteren

STOP en IMOW maken het mogelijk om een regeltekst een werkingsgebied te geven
door een verwijzing naar de locatie van de regeltekst op te nemen. Een computer
weet dan dat beide bij elkaar horen, maar kan geen verdere betekenis aan die
relatie geven. Ook kan het werkingsgebied niet voor een mens betekenisvol op een
kaart weergegeven worden.

Dit kan wel met het mechanisme van annoteren: het toevoegen van gegevens aan
(onderdelen van) besluiten en regelingen die die besluiten en regelingen
beter en breder machineleesbaar maken. Annoteren zorgt er voor dat het besluit of de regeling
gestructureerd bevraagbaar is en dat werkingsgebieden en andere gegevens op een
kaart weergegeven worden. Het annoteren kan ook helpen bij het verbinden van
toepasbare regels, oftewel vragenbomen, aan regels met werkingsgebieden. Voor
het annoteren van omgevingsdocumenten gebruikt TPOD de IMOW-objecten.

Annoteren is noodzakelijk om het afgesproken dienstverleningsniveau van het
DSO-LV te bereiken. Het zorgt er voor dat de regels gestructureerd bevraagbaar
zijn op hun eigenschappen en ook dat de bijbehorende locaties betekenisvol op
een kaart getoond kunnen worden.

In welke mate er geannoteerd wordt, is een afweging die per bevoegd gezag
gemaakt dient te worden. Dit hangt af van het ambitieniveau, de beschikbare
capaciteit voor het opstellen van het omgevingsdocument en de beschikbare
capaciteit voor het beheer.

Een object wat je kunt annoteren wordt een annotatie genoemd. Annotaties zijn op 
vrijwel alle objecten of tekstelementen mogelijk. Ze helpen om regels op hun eigenschappen
te presenteren en te vinden wanneer zoektermen worden gebruikt.

het IMOW beschrijft vanuit een informatiekundige blik alle objecten die van belang zijn voor 
het annoteren en het opstellen van omgevingsdocumenten en niet in de laatste plaats ten behoeve 
van de informatieverschaffing in DSO-LV.

Het gaat om de volgende IMOW-objecten:

-   Activiteit

-   Gebiedsaanwijzing

-   Geometrie

-   Hoofdlijn

-   Juridische regel

-   Locatie

-   Omgevingswaarde

-   Omgevingsnorm

-   Pons

-   Regeltekst


In de betreffende TPOD's wordt in detail toegelicht hoe je kunt annoteren met IMOW-objecten.
Meer informatie hierover vind je in paragraaf 6.4 van elke TPOD.

Er zijn een aantal inhoudelijke annotaties die iets zeggen over de inhoud van de
regels in het omgevingsdocument en die helpen om de inhoud van het besluit of de
regeling bevraagbaar te maken voor de gebruiker:

-   Activiteit

-   Gebiedsaanwijzing

-   Omgevingsnorm

-   Omgevingswaarde
