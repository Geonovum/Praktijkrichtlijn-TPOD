#### Waardelijsten

Bij veel annotaties hoort een lijst vooraf gedefinieerde waarden die het
attribuut kan aannemen. Om de uniformiteit te bevorderen worden zoveel mogelijk
eenduidige termen gebruikt. Daar waar de waarden voor verschillende
omgevingsdocumenten gelijk zijn, worden ze onderling en over de bestuurslagen
heen afgestemd. Met andere woorden: in die gevallen maken rijk, provincie,
waterschap en gemeenten gebruik van dezelfde waardelijsten.

Waardelijsten zijn er in twee vormen:

-   Limitatieve waardelijst:  
    er moet een waarde gekozen worden uit een lijst met vooraf gedefinieerde
    waarden; deze waardelijst wordt centraal beheerd en kan alleen beheermatig
    gewijzigd worden, aangezien een wijziging direct effect heeft op de werking
    van en functionaliteiten van de applicaties van het DSO en LVBB.

-   Uitbreidbare waardelijst:  
    er mag gekozen worden uit een lijst met vooraf gedefinieerde waarden, maar
    er mag ook een eigen waarde gebruikt worden. Deze waarde wordt niet aan de waardelijst
    toegevoegd.
