#### Attributen van tekstdeel

Een tekstdeel is altijd onderdeel van een divisie, en een divisie kan één of meerdere tekstdelen bevatten. Een tekstdeel heeft een aantal
attributen welke in de TPOD omgevingsvisie en TPOD projectbesluit worden toegelicht. Verder heeft elk tekstdeel een locatie: het gebied waar het
tekstdeel betrekking op heeft. De volgende pagina bevat meer informatie over de locatie. Tekstdeel kent de volgende attributen:


- identificatie: de unieke identificatie waaronder elk object van dit type bekend is.
  Identificatie conform NEN3610. Verplicht attribuut. Deze komt 1 keer voor.

- idealisatie: attribuut dat vastlegt op welke manier de begrenzing van Locatie voor dit
  Tekstdeel geïnterpreteerd moet worden en door het bevoegd gezag bedoeld is. Te kiezen
  uit de limitatieve waardelijst ‘Idealisatie’. Onder voorwaarde verplicht attribuut: alleen te
  gebruiken wanneer een tekstdeel een locatie of meerdere locaties heeft dan is het gebruik van
  idealisatie verplicht. Deze komt dan 1 keer voor.

- thema: de naam van het thema van het Tekstdeel. Het bevoegd gezag is vrij in de keuze
  van de naam van het thema, waarbij gebruik gemaakt kan worden van de uitbreidbare
  waardelijst ‘Thema’. Optioneel attribuut. Deze komt zo vaak voor als gewenst.

- divisieaanduiding: de verwijzing van een specifiek Tekstdeel naar de Divisie waar het
  Tekstdeel onderdeel van is. Verplicht attribuut. Deze komt 1 keer voor.

- hoofdlijnaanduiding: de verwijzing van een specifiek Tekstdeel naar (de identificatie van)
  de bijbehorende Hoofdlijn(en). Optioneel attribuut. Deze komt zo vaak voor als gewenst.

- locatieaanduiding: de verwijzing van een specifiek Tekstdeel naar (de identificatie van) de
  bijbehorende Locatie(s); attribuut dat een of meer specifieke Locatie(s) aanduidt waar dit
  Tekstdeel van toepassing is. Optioneel attribuut. Deze komt zo vaak voor als gewenst.

- gebiedsaanwijzing: de verwijzing van een specifiek Tekstdeel naar (de identificatie van)
  een Gebiedsaanwijzing. Attribuut dat vastlegt dat het Tekstdeel met (één van de type van) 
  het object Gebiedsaanwijzing geannoteerd is. Optioneel attribuut. Deze komt 0 of 1 keer voor.

**Het tekstdeel heeft geen waardelijsten.**



