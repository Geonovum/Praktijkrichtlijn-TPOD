#### Attributen van tekstdeel

Een tekstdeel is altijd onderdeel van een formele divisie, en een formele
divisie kan één of meerdere tekstdelen bevatten. Een tekstdeel heeft een aantal
attributen welke in de TPOD omgevingsvisie en TPOD projectbesluit worden
toegelicht. Verder heeft elk tekstdeel een locatie: het gebied waar het
tekstdeel betrekking op heeft. De volgende pagina bevat meer informatie over de
locatie. Tekstdeel kent de volgende attributen:

-   Idealisatie

    -   Verplicht attribuut;

    -   Komt 1 keer voor;

    -   Legt vast op welke manier de begrenzing van de locatie voor dit
        tekstdeel geïnterpreteerd moet worden en voor het bevoegd gezag bedoeld
        is;

    -   Wordt gekozen uit een limitatieve waardelijst, en kan exact of indicatief
        zijn.

-   Thema

    -   Optioneel attribuut;

    -   Komt zo vaak voor als gewenst;

    -   Geeft kernachtig de grondgedachte van de tekst weer. Is vaak een
        aanduiding van het sectorale aspect waar het tekstdeel over gaat;

    -   Wordt gekozen uit een uitbreidbare waardelijst.

Verder kent het tekstdeel de attributen locatieaanduiding, gebiedsaanwijzing en
hoofdlijnaanduiding. De locatieaanduiding is de verwijzing van een specifiek
tekstdeel naar (de identificatie van) de bijbehorende Locatie(s). Het attribuut
zorgt ervoor dat een of meer specifieke Locatie(s) worden aangeduid waar het
betreffende tekstdeel van toepassing is. Dit is een optioneel attribuut en komt
zo vaak voor als gewenst. De gebiedsaanwijzing is de verwijzing van een
specifiek tekstdeel naar (de identificatie van) de bijbehorende Locatie(s). Dit
attribuut zorgt ervoor dat een of meer specifieke Locatie(s) worden aangeduid
waar het betreffende tekstdeel van toepassing is. Dit is een optioneel attribuut
en komt zo vaak voor als gewenst. De hoofdlijnaanduiding geeft de verwijzing van
een specifiek tekstdeel naar (de identificatie van) de bijbehorende
Hoofdlijn(en) weer. Het is een optioneel attribuut en komt zo vaak voor als
gewenst.
