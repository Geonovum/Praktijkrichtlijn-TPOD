#### In welk omgevingsdocument komt welke waardelijst voor?

Niet alle waardelijsten zijn voor alle omgevingsdocumenten van toepassing. Welke
waardelijsten in welk omgevingsdocument gebruikt kunnen worden, hangt af van
welke annotaties er in een omgevingsdocument mogelijk zijn.

In de TPOD is in paragraaf 6.4 beschreven hoe je kunt annoteren met de IMOW
objecten. Per object is beschreven of deze van toepassing is in het betreffende
omgevingsdocument en welke attributen het heeft. Ook is beschreven of het
attribuut een vrij veld is, of dat deze uit een limitatieve of uitbreidbare
waardelijst gekozen moet worden. Als het attribuut alleen uit een waardelijst
gekozen kan worden, is bij het attribuut beschreven wat de naam van de
betreffende waardelijst is.
Een voorbeeld van een vrij veld is de naam van de activiteit. De
activiteitengroep en de activiteitregelkwalificatie moeten echter wel uit een
(limitatieve) waardelijst gekozen worden.

De lijst van mogelijke waarden zal uiteindelijk ge√Øntegreerd zijn via de
plansoftware.
