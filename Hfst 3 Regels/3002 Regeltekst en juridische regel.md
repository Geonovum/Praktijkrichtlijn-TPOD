#### Regeltekst en juridische regel

Zoals rechtsboven in *2. Besluitonderdelen en tekstmodel* is uitgewerkt, bestaat
een omgevingsdocument uit tekstelementen. Binnen de tekstelementen zijn
informatiekundige elementen aangewezen waaraan informatie gekoppeld kan worden.
In omgevingsdocumenten met een artikelstructuur (zoals dit omgevingsdocument) is
dit de regeltekst.

Regeltekst is de kleinste zelfstandige eenheid van (een of meer) bij elkaar
horende juridische regels: een artikel en lid. Een artikel is altijd een
regeltekst. Indien het artikel leden bevat, dan zijn de leden óók regeltekst. De
regeltekst is in een tekst concreet aan te wijzen. Meer informatie over
regeltekst vind je in paragraaf 6.4.1 van de TPOD.

Een juridische regel is de beschrijving van een regel met juridische
werkingskracht. Het beschrijft welke regel er juridisch geldig is. Een
juridische regel is altijd onderdeel van een regeltekst. Een regeltekst kan een
of meerdere juridische regels bevatten. Een juridische regel is een conceptuele
constructie die noodzakelijk is om verschillende onderdelen van een regeltekst
een eigen locatie te kunnen geven. Meer over het begrip locatie lees je op de 
volgende pagina.

Meer informatie over de juridische regel vind je in paragraaf 6.4.2 van de TPOD.

![](media/3002ConceptweergaveJuridischeRegelEnRegeltekst.jpg)

*Conceptuele weergave van de juridische regels en regeltekst*

Bij bevraging in bijvoorbeeld DSO-LV zal altijd de volledige regeltekst als
resultaat worden weergegeven en niet de individuele juridische regel.

Om de regels te kunnen bevragen op de kaart in DSO-LV moet er een werkingsgebied
gekoppeld worden aan de regeltekst. Het koppelen van een werkingsgebied aan de
regeltekst is verplicht. Op de volgende pagina vind je uitleg over
werkingsgebieden.

Verder is het mogelijk om de regeltekst te annoteren. Annoteren is noodzakelijk
om het bevragen van de regels in DSO-LV mogelijk te maken. Ook is het annoteren
noodzakelijk om de regels op een betekenisvolle manier te verbeelden op de kaart
in DSO-LV. Meer informatie over annoteren in relatie tot presenteren vind je in
paragraaf 2.1 van het [presentatiemodel](https://geonovum.github.io/TPOD/Presentatiemodel/Presentatiemodel%20STOPTPOD%20v0.98-kern.pdf).
