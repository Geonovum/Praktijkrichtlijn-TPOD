#### Locatie en werkingsgebied in context

Om de termen locatie en werkingsgebied en hun onderlinge relatie goed te kunnen
duiden, is een toelichting nodig op begrippen die met deze twee termen van doen
hebben. In de onderstaande figuur zijn deze begrippen in vereenvoudigde weergave
met elkaar in verband gebracht.

*Conceptuele weergave van locatie en werkingsgebied en de relatie met andere
relevante begrippen*

In de gepresenteerde samenhang van de begrippen wordt duidelijk dat een locatie
op twee manieren kan worden ‘aangeroepen’:

-   als locatieaanduiding van een juridische regel;

-   als werkingsgebied van een regeltekst.

Daarnaast heeft de locatie een relatie met inhoudelijke annotaties die ook een
IMOW-object zijn. Bijvoorbeeld gebiedsaanwijzing, activiteit en omgevingsnorm.
Hierbij is de relatie met locatie een locatieaanduiding.

De juridische regel definieert de locatie door middel van de locatieaanduiding.
De inhoudelijke annotatie (met IMOW-object) zal zichzelf verbinden met de
locatie, door middel van de locatieaanduiding. De annotatie verwijst als het
ware naar dezelfde locatie, als de locatie die door de relevante juridische
regel(s) gedefinieerd wordt.
