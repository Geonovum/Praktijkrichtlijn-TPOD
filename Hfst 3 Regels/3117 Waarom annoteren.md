#### Waarom annoteren?

STOP en IMOW maken het mogelijk om een tekstdeel een locatie te geven door een
verwijzing naar de locatie van het tekstdeel op te nemen. Een computer weet dan
dat beide bij elkaar horen, maar kan geen verdere betekenis aan die relatie
geven. Ook kan de locatie zonder extra data niet voor een mens betekenisvol op een kaart
weergegeven worden.

Dit kan wel met het mechanisme van annoteren: het toevoegen van gegevens aan
(onderdelen van) besluiten en regelingen die die besluiten en regelingen beter
en breder machineleesbaar maken. Annoteren zorgt er voor dat het besluit of de
regeling gestructureerd bevraagbaar is en dat locaties en andere gegevens op een
kaart weergegeven worden. Voor het annoteren van omgevingsdocumenten gebruikt
TPOD de IMOW-objecten.

Annoteren is noodzakelijk om het afgesproken dienstverleningsniveau van het
DSO-LV te bereiken. Het zorgt er voor dat de inhoud van een omgevingsdocument
gestructureerd bevraagbaar is op de eigenschappen en ook dat de bijbehorende
locaties betekenisvol op een kaart getoond kunnen worden.

In welke mate er geannoteerd wordt, is een afweging die per bevoegd gezag
gemaakt dient te worden. Dit hangt af van het ambitieniveau, de beschikbare
capaciteit voor het opstellen van het omgevingsdocument en de beschikbare
capaciteit voor het beheer.
