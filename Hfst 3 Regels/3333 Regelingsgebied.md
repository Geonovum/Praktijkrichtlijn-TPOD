#### Regelingsgebied

Het regelingsgebied is het totale oppervlakte waar regels over gesteld worden in de
regeling. Dit regelingsgebied legt machineleesbaar vast waar de volledige regeling of besluit
van toepassing is. 

Het regelingsgebied is bedoeld om het volledige gebied waar de regeling over gaat aan te geven. 
Dit volledige gebied wordt gevormd door de optelling van alle locaties van de juridische regels 
of tekstdelen (in het geval van regelingen met een vrijetekststructuur) die in de Regeling voorkomen. 

Het regelingsgebied bestaat uit één Locatie die de buitengrens van de optelling van alle locaties
vormt. Wanneer het Regelingsgebied niet één aaneengesloten geheel vormt, kan de Locatie
uiteraard bestaan uit de samenvoeging van twee of meer gebieden tot een gebiedengroep. De buitengrenzen
van deze gebieden vormen dan een buitengrens (een object) en dus ook het regelingsgebied.

Aan de hand van het regelingsgebied samen met de STOP-metadata die over de regeling aangeeft
van welk bevoegd gezag de regeling is (‘Eindverantwoordelijke’) en het type omgevingsdocument 
(‘Soort regeling’) kan het DSO-LV bepalen welke regelingen op welke gebieden van toepassing zijn.

Het bevoegd gezag dient **eenmalig** per regeling het regelingsgebied aan te leveren. In veel
gevallen zal het regelingsgebied samenvallen met het grondgebied van het bevoegd gezag,
bijvoorbeeld bij omgevingsverordening, waterschapsverordening, omgevingsplan en
omgevingsvisie. Bij een projectbesluit en programma zal dat anders zijn. 
Voor het omgevingsplan en de waterschapsverordening zal het regelingsgebied samen met de
bruidsschat door het Rijk worden aangeleverd en hoeven gemeente respectievelijk
waterschap dat niet zelf te doen.
