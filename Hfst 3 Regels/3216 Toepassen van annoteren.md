#### Toepassen van annoteren

In het IMOP is vastgelegd welke mogelijkheden er zijn met betrekking tot
annoteren. In de TPOD is vervolgens gespecificeerd van welke annotatie
mogelijkheden er gebruik gemaakt kan of moet worden volgens IMOW. In
onderstaande tabel is voor de annotaties uitgewerkt welke van toepassing zijn in
welke omgevingsdocumenten. 
Toelichting op de kleurgebruik in de tabel:

Groen= Annotatie is van toepassing

Rood= Annotatie is niet van toepassing

![](media/301631163216OverzichtInhoudelijkeAnnotaties.png)

*Annotatiemogelijkheden per omgevingsdocument*

Het projectbesluit bestaat uit twee delen: deel 1: projectbesluit en deel 2:
wijziging regels omgevingsplan. In de TPOD Projectbesluit is vanaf paragraaf
6.2.5 voor deel 1 van het projectbesluit nader uitgewerkt wat deze annotaties
omvatten en welke typen en attributen ze hebben. Vanaf paragraaf 6.3.5 is dit
voor deel 2 van het projectbesluit nader uitgewerkt. Het is niet de bedoeling om
in deze praktijkrichtlijn volledig alle annotaties uit te werken, maar om meer
uitwerking te geven aan hoe die annotaties in de praktijk gaan werken.

De annotatiemogelijkheden in beide delen van het projectbesluit zijn
verschillend, omdat deel 1 van het projectbesluit een vrijtekststructuur heeft
en deel 2 een artikelstructuur. De wijze van annoteren in deel 2 van het
projectbesluit is gelijk aan de wijze van annoteren in het omgevingsplan. Dit
zal hier niet opnieuw toegelicht worden. Lees voor meer informatie hierover [de
pagina's van het omgevingsplan](https://wegwijzerstoptpod.nl/omgevingsplan/regels-omgevingsplan-annoteren). Op deze pagina wordt het annoteren in deel 1 van
het projectbesluit verder toegelicht.

Een tekstdeel kun je annoteren met een (of meerdere) van de inhoudelijke
annotaties in bovenstaande figuur (zie de annotaties die alleen in deel 1 van
het projectbesluit mogelijk zijn). Een annotatie kan -in inhoudelijke zin-
betrekking hebben op een heel tekstdeel of, indien gewenst, op een onderdeel
daarvan. In technische zin zal een annotatie echter gekoppeld worden op het
niveau van het tekstdeel. Elke annotatie verwijst naar de identificatie van het
tekstdeel.

In het DSO-LV zal bij bevraging het hele tekstdeel getoond worden en niet alleen
het stukje tekst waar de annotatie inhoudelijk betrekking op heeft. Op deze
manier wordt de volledige context getoond (zie p. 42 in de TPOD).

of

In het DSO-LV zal bij bevraging altijd de volledige formele inhoud als resultaat
worden weergegeven en niet het individuele tekstdeel. Op deze manier wordt de
volledige context getoond (zie p. 29 in de TPOD).

Zie onderstaande figuren voor een schematische weergave.

[invoegen afbeelding zodra deze klaar en gecontroleerd is]

*Annoteren tekstdeel*
