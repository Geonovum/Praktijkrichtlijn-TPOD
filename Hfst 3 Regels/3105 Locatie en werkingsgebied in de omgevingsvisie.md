#### Locatie en werkingsgebied in de omgevingsvisie

Voor de omgevingsvisie geldt dat het werkingsgebied de verwijzing is naar de
locatie(s) waar de formele divisie werking heeft. Een formele divisie kan met
verschillende tekstdelen aan verschillende locaties gekoppeld worden. Het
werkingsgebied is in dat geval de verwijzing naar alle locaties van alle
tekstdelen die samen de formele divisie vormen. Als een formele divisie geen
tekstdelen met eigen locaties heeft, dan geldt het werkingsgebied van de hele
regeling; het gehele gemeentelijk grondgebied.

Als een werkingsgebied in woorden wordt beschreven, bijvoorbeeld met een
geografische of vergelijkbare term (in het Stadspark, op de Veluwe), dan kunnen
de LVBB en het DSO-LV de exacte ligging van het werkingsgebied niet afleiden.
Zij weten immers niet waar het Stadspark is. In zoâ€™n geval kan het gebied
geometrisch begrensd worden, in een geografisch informatieobject (GIO)
vastgelegd worden en als locatie aan een tekstdeel gekoppeld worden. Het is ook
mogelijk om het aan de lezer te laten om te interpreteren waar de formele
divisie zijn werking heeft. Het Stadspark wordt in dat geval niet geometrisch
begrensd en niet als locatie aan een tekstdeel gekoppeld.
