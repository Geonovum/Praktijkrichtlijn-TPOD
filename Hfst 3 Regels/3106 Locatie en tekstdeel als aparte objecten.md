#### Locatie en tekstdeel als aparte objecten

Informatiekundig worden tekstdeel en locatie als twee aparte objecten gezien.
Dit maakt het mogelijk om dezelfde locatie te gebruiken in verschillende delen
van de tekst en in bijvoorbeeld verschillende gebiedsaanwijzingen, mits wel bewust
dezelfde locatie wordt bedoeld.

Wanneer een locatie wijzigt, bijvoorbeeld als de geometrie verandert of een
nieuw gebied wordt toegevoegd, dan wijzigt het tekstdeel op zichzelf niet. Het
tekstdeel bevat immers alleen een verwijzing naar een locatie. Wanneer deze twee
objecten in samenhang met elkaar wijzigen, wijzigt het tekstdeel uiteraard wel.

Het is ook mogelijk om juist aparte locaties te gebruiken die een gelijke
geometrische afbakening kennen. Dit kan nodig zijn wanneer de geometrische
afbakening van een tekstdeel juist niet mee mag veranderen als de locatie
hiervan moet wijzigen vanuit een ander tekstdeel.
Zo kunnen er bijvoorbeeld vijf verschillende tekstdelen tegelijkertijd geldig
zijn, op evenzoveel geometrisch afgebakende locaties, waarbij de locaties exact
dezelfde geometrie hebben en geïnspireerd zijn op exact dezelfde fysieke
locatie.
