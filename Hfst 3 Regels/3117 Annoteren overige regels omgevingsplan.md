#### Annoteren overige regels

Voor overige regels geldt dat deze juridische regels betreffen die geldig
zijn *voor iedereen*. In de meeste gevallen is het niet nodig om te annoteren
met inhoudelijke annotaties, maar het kan wel. Een voorbeeld hiervan zijn regels
over grondexploitatie. Hierbij kan bijvoorbeeld middels het IMOW-object
gebiedsaanwijzing een functie zoals herstructureringsgebied of
transformatiegebied toegevoegd worden aan de regel, waardoor duidelijk is dat de
financiële regels daar gelden.

Voor het merendeel van de overige regels zullen deze voor het hele grondgebied
van het bevoegd gezag van toepassing zijn en is een inhoudelijke annotatie niet
nodig. Het is aan het bevoegd gezag om af te wegen waar inhoudelijke annotaties
een toegevoegde waarde kunnen hebben voor de initiatiefnemer (m.a.w. in relatie
tot verbeelding op de kaart / bevraging van specifieke locaties)
