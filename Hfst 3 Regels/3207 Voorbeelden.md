#### Voorbeelden

In de alinea’s hieronder zijn verschillende voorbeelden uitgewerkt waar het
principe van de STOP/TPOD wordt toegelicht op verschillende manieren. Het is
uiteindelijk aan het bevoegd gezag om een afweging te maken bij het opstellen
van de formele inhoud of het wenselijk is om met meerdere tekstdelen te werken
om afzonderlijke delen van de tekst een locatie te geven. Het is ook mogelijk om
de formele inhoud zo op te stellen dat het niet nodig is en je maar één
tekstdeel per formele inhoud hebt.

**Formele inhoud met één tekstdeel en één locatie**

In onderstaand voorbeeld bevat de formele inhoud één tekstdeel met één locatie.
In zo’n geval kan de formele inhoud bijvoorbeeld als volgt luiden:

>   De in Tabel 5 opgenomen *geluidschermen* worden gerealiseerd.

Wanneer de locatie is vastgelegd in een geografisch informatieobject en er met
een noemer vanuit de tekst naar verwezen wordt, maakt dat ‘geluidschermen’ de
locatie behorende bij de formele inhoud is. In de IMOW-bestanden zal de locatie
ook voorzien zijn van dezelfde noemer. Aanvullend kan ook een gebiedsaanwijzing
voorkomen, voor bijvoorbeeld geluidsreducerende maatregelen, die onder andere de
geluidschermen omvat. Dan zal in de IMOW-bestanden te zien zijn dat het
tekstdeel de locatie benoemt en de gebiedsaanwijzing verwijst naar de locatie(s) 
die door het tekstdeeel zi/zijn benoemt.

**Formele inhoud bevat meerdere tekstdelen en meerdere locaties**

Hieronder is een voorbeeld uitgewerkt van formele inhoud die meerdere tekstdelen
bevat met meerdere locaties. In zo’n geval kan de formele inhoud bijvoorbeeld
als volgt luiden:

>   De maximum rijsnelheden op de *A10 Zuid* en de van de knooppunten *De Nieuwe
>   Meer* en *Amstel* onderdeel uitmakende gedeelten van de A4, A10 West, A10
>   Oost en A2 zijn weergeven in Tabel 1.

In dit voorbeeld zijn er drie locaties en derhalve drie geografische
informatieobjecten.

**Locatie zonder noemer**

Wanneer er op een andere plek in het omgevingsdocument een locatie vastgelegd is
(met een noemer en een unieke identificatie voor GIO), kan het voorkomen dat dit
niet in de formele inhoud herhaald wordt. Het is dan mogelijk om, door middel
van de software, alsnog de formele inhoud te koppelen aan de gewenste locatie.
De formele inhoud blijft daarmee bevraagbaar via de kaart, zonder dat de lezer
van de formele inhoud in dat specifieke stuk tekst kan zien dat het gekoppeld
is. De lezer zal het wel moeten kunnen interpreteren, bijvoorbeeld doordat het
in dat hoofdstuk of paragraaf wel beschreven is.

De standaard vereist dat een locatie aan een formele inhoud gekoppeld wordt. Dat
hoeft niet te betekenen dat een mens dat altijd handmatig hoeft te doen. De
software kan die taak gemakkelijker maken, bijvoorbeeld door locaties aan
grotere delen van de tekst te koppelen.

De locatie geeft de geometrische afbakening aan waar een formele inhoud
betrekking op heeft. Het is wel aan de lezer van de formele inhoud om te
interpreteren waar, binnen deze geometrische afbakening, de formele inhoud wel
en niet van toepassing is.
