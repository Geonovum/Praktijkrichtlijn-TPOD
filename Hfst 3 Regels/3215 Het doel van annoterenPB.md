#### Het doel van annoteren

Annoteren maakt het mogelijk dat de tekst uit een besluit of regeling ook voor
een computer leesbaar wordt: de zogenaamde machineleesbaarheid. 
Het zorgt er voor dat het besluit of de regeling gestructureerd bevraagbaar is 
en dat locaties en andere gegevens op een kaart weergegeven kunnen worden. 
Het annoteren helpt ook bij het verbinden van toepasbare regels, oftewel vragenbomen, 
aan regels met werkingsgebieden. 
De gegevens die bij het annoteren worden toegevoegd worden niet in de voor de mens leesbare
tekst weergegeven. De annotaties zijn w√©l zichtbaar in het machineleesbare bestand.

Annotaties zijn op het tekstdeel via een divisie (de kop) mogelijk. Ze helpen
om regels op hun eigenschappen te vinden wanneer zoektermen worden gebruikt. Ze
helpen ook om regels op hun eigenschappen te kunnen presenteren.

IMOW beschrijft vanuit een informatiekundige blik alle objecten die van belang
zijn voor het annoteren en het opstellen van omgevingsdocumenten en niet in de
laatste plaats ten behoeve van de informatieverschaffing in DSO-LV.

Voor het projectbesluit gaat het om de volgende IMOW-objecten:

-   Tekstdeel 

-   Divisie 

-   Regeltekst (alleen in deel 2)

-   Juridische regel (alleen in deel 2)

-   Locatie

-   Geometrie

-   Activiteit (alleen in deel 2)

-   Omgevingswaarde (alleen in deel 2)

-   Omgevingsnorm (alleen in deel 2)

-   Gebiedsaanwijzing

In de TPOD wordt in detail toegelicht hoe je kunt annoteren met IMOW-objecten.
Meer informatie hierover vind je in paragraaf 6.4 van de TPOD.

Er zijn een aantal inhoudelijke annotaties die iets zeggen over de juridische
inhoud van het projectbesluit en die helpen om de inhoud van het projectbesluit
bevraagbaar te maken voor de gebruiker:

-   Activiteit (alleen in deel 2)

-   Gebiedsaanwijzing

-   Omgevingsnorm (alleen in deel 2)

-   Omgevingswaarde (alleen in deel 2)

-   Thema

-   Hoofdlijn (alleen in deel 2)
