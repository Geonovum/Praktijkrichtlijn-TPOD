#### Opbouw van de beleidstekst

Het bevoegd gezag heeft de mogelijkheid om in de Omgevingsvisie beleidstekst op
te stellen die iets zegt over het beleid met betrekking tot de fysieke
leefomgeving. Om de beleidstekst in het Digitale Stelsel Omgevingswet te laten
landen, is in de STOP/TPOD uitgewerkt hoe deze zowel mens- als machineleesbaar
kan worden gemaakt.

Zoals rechtsboven in *2. Besluitonderdelen en tekstmodel* is uitgewerkt, bestaat
een omgevingsdocument uit structuurelementen. Binnen de structuurelementen zijn
informatiekundige elementen aangewezen waaraan informatie gekoppeld kan worden.
In de Omgevingsvisie is dit de formele divisie. Dit structuurelement in de
vrijetekststructuur is gelijk aan de regeltekst in de artikelstructuur.
Hieronder hangt de formele inhoud. De formele inhoud is het structuurelement in
het lichaam van de regeling dat de juridische inhoud bevat. In de omgevingsvisie
is de beleidstekst de juridische inhoud die in de formele inhoud staat. Formele
inhoud kan alleen voorkomen binnen een formele divisie.

Om de beleidstekst in het Digitale Stelsel Omgevingswet te laten landen bestaat
deze uit verschillende onderdelen.

*Onderdelen van beleidstekst*

De formele divisie is het structuurelement dat aangeeft ‘wat’ er geldt. De
formele divisie is gekoppeld aan een locatie die aangeeft ‘waar’ de beleidstekst
geldt. Tot slot kan de formele divisie nog voorzien worden van extra informatie
die aangeeft ‘waarover’ de beleidstekst gaat, door middel van annotaties.

In dit deel van de wegwijzer lees je meer over deze onderdelen van de
beleidstekst.
