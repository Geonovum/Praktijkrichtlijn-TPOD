#### Tekstpresentatie van teksten met een vrijetekststructuur

De vrijetekststructuur is een tekststructuur die wordt gebruikt voor teksten 
die geen artikelen bevatten en wordt toegepast bij visiedocumenten, projectbesluiten, 
aankondigingen, maar ook in het nawerk (bijlagen en/of de toelichting van een regeling). 
Bij de vrijetekststructuur zijn vormvereisten tot een minimum beperkt, zodat bestuursorganen 
flexibel zijn om het instrument zoveel mogelijk naar eigen inzicht vorm te geven. 
Bij de presentatie van teksten met een vrijetekststructuur wordt voor de opmaak van tekst 
(korpsgrootte van het lettertype) hetzelfde principe gehanteerd als bij de teksten met een 
artikelstructuur: de hiërarchische indeling op basis van de tekstelementen (formele divisie, 
formele inhoud en divisie en inhoud) wordt uitgedrukt in relatieve groottes ten opzichte van het 
kleinste element en dient ook gehanteerd te worden bij de opmaak die aan een raadpleger wordt 
getoond. 