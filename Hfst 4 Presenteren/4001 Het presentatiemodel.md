#### Het presentatiemodel

Een omgevingsdocument dient begrijpelijk te zijn voor mensen. Daarom dienen
omgevingsdocumenten niet alleen machineleesbaar te worden aangeboden, maar ook
op een voor de mens te interpreteren wijze. Uitgangspunt is dat de tekst, de
bijbehorende locaties en de waarden die verschillende locaties hebben, zo
overzichtelijk mogelijk worden gepresenteerd dat de raadpleger ze correct kan
interpreteren.

Het presentatiemodel beschrijft de richtlijnen ten aanzien van het presenteren
van omgevingsdocumenten. Het model gaat in op het presenteren van tekst en het
presenteren van geometrie en annotaties.

Het presentatiemodel 1.0 staat rechts hiernaast vermeld bij de uitstapjes.
