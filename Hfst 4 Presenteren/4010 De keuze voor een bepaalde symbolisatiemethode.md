#### De keuze voor een bepaalde symbolisatiemethode

Het is mogelijk om afhankelijk van de boodschap die je wilt overbrengen met het
kaartbeeld te kiezen voor een symbolisatiemethode die daar het beste bij past.
Het is goed voor te stellen dat de wijze waarop je een kaartbeeld wilt tonen in
de LVBB, anders is dan in de DSO-viewer.

In de LVBB kan bijvoorbeeld één besluit bekend gemaakt worden, dan wil je het
kaartbeeld op een manier tonen die goed laat zien wat er in het besluit is
vastgesteld. Deze symbolisatie in het kaartbeeld hoeft niet gelijk te zijn aan
de symbolisatie in het kaartbeeld in de DSO-viewer. In de DSO-viewer kunnen
regelingen interbestuurlijk en interregionaal getoond worden op de kaart. In dat
geval heeft de standaardsymbolisatie misschien de voorkeur, zodat de gebruiker
de verschillende regelingen en locaties makkelijker kan vergelijken. Om de
standaardsymbolisatie te faciliteren is er ook een symbolenbibliotheek in
het presentatiemodel opgenomen.

De symbolenbibliotheek is zeer uitgebreid om een ruim pallet aan kleuren en
vormen te kunnen gebruiken bij de visualisatie van een geografisch
informatieobject. Het is niet mogelijk om in de symbolenbibliotheek symbolen toe
te voegen. Een bevoegd gezag kan wel kiezen voor een ander symbool dan het
standaardsymbool. Als dat gewenst is kan de afwijkende symbolisatie of
specifieke symbolisatie toegepast worden.

Voor ruimtelijke plannen gelden de RO-standaarden en de daarmee samenhangende
verbeelding. Het presentatiemodel STOP/TPOD is hier niet op van toepassing. De
symbolenbibliotheek in het presentatiemodel sluit wel zo veel mogelijk aan
op de verbeelding van ruimtelijke plannen.

Voor de symbolenbibliotheek wordt verwezen naar [Symbolenbibliotheek STOPTPOD v0.98-kern](https://geonovum.github.io/TPOD/Presentatiemodel/Symbolenbibliotheek_STOPTPOD_v0.98-kern.xlsx) [.xls] en [Implementatiebestanden presentatiemodel STOPTPOD v0.98-beta](https://geonovum.github.io/TPOD/Presentatiemodel/Presentatiemodel%20STOPTPOD%20v0.98-beta%20SLD-symbols.zip) [SLD en symbolen in zip].

De kleur zoals voorgesteld in de symbolenbibliotheek is ondersteunend
bedoeld. Bij het raadplegen van de kaart zal de gebruiker de kaartviewer
interactief moeten gebruiken (bijvoorbeeld door bepaalde kaartlagen aan of uit
te zetten) om de juiste conclusies te kunnen trekken.
