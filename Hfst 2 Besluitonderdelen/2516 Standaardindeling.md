#### Standaardindeling

Het bevoegd gezag is in grote mate vrij om naar eigen inzicht het
omgevingsdocument in te delen. De TPOD schrijft in paragraaf 5.3 voor welke
eisen er aan de inhoudsopgave gesteld worden.

Deel één bevat in ieder geval de verwijzing naar het tijdelijk regelingdeel
waarin de voorbeschermingsregels staan.

Deel twee heeft in ieder geval een tekstblok met de condities van het tijdelijk
regeling. Dit is een beschrijving in woorden van de verhouding tussen dit
tijdelijk regelingdeel en de hoofdregeling (het omgevingsplan of de
omgevingsverordening). Dit tekstblok heeft altijd de vorm van een artikel met
artikelnummer 1.1. De voorbeschermingsregels volgen hierna en worden genummerd
vanaf artikelnummer 1.2. Deel twee bevat ook de locatie of locaties die bij de
voorbeschermingsregels horen.

Voor de begripsbepalingen en de meet- en rekenbepalingen gelden dezelfde normen
als voor het omgevingsplan of de omgevingsverordening. Deze zijn beschreven in
de betreffende TPOD in paragraaf 5.5 en paragraaf 5.6.
