#### Voorbeeld annoteren met de staalkaarten: Zeestad 

De regels ‘uitritten’ van Casco Omgevingsplan (Zeestad) kunnen in het DSO bekeken worden. 

**1. Start browser**
Open uw browser (voorkeur: Firefox of Chrome) 

**2. Ga naar het DSO**
Ga naar https://pre.omgevingswet.overheid.nl/home

**3. Kies het portaal**
Kies bij de drie opties voor “Regels op de kaart”

**4. Zoeken**
Vul in het veld “Locatie” één van de hieronder weergegeven codes in (d.m.v. ‘kopiëren’ en ‘plakken’) 
en druk daarna op ‘enter’ of klik aan de rechter kant bij ‘zoeken’ op het symbool (vergrootglas).

Gebruik de code: NZE05 (=Perceel Noordzee)


Let op:
Omdat DSO-LV in ontwikkeling is, kan het zijn dat na enige tijd deze documenten (tijdelijk) worden verwijderd.

**5. Raadplegen**
Als eerste verschijnen (alleen) de ‘regels’ van het voorbeeldbestand (links) in het beeld. Op de kaart (rechts) 
verschijnt de gemeentegrens (Gemeente Wassenaar). Dit is noodzakelijk voor het voorbeeldbestand.

Klap in de tekst (links) de verschillende paragrafen uit, door op het symbool “ > “ te klikken. 
Zodra weer het symbool “ > “ verschijnt, kan de tekst nog verder worden uitgeklapt. Zo worden de verschillende onderdelen 
van de regels zichtbaar.

**6. Op de kaart**
Zodra er aan de rechterkant van de tekst een ‘schuifje’ zichtbaar is, kan d.m.v. dit schuifje het betreffende ‘werkingsgebied’ 
worden weergegeven op de kaart. Zet de diverse schuifjes apart aan en uit, om het werkingsgebied van het betreffende regelonderdeel 
weer te geven op de kaart. Om de werkingsgebieden zichtbaar te krijgen op de kaart, is het wellicht nodig om eerst een stukje uit 
te zoomen.

Omdat de voorbeeldregels ‘neutraal’ zijn, liggen de werkingsgebieden op een fictief eiland (‘Zeestad’). Zoom op de kaart in 
(of uit) om de relevante werkingsgebieden goed te kunnen bekijken.

**Disclaimer: De DSO-omgeving is nog niet stabiel. Het kan zijn dat u foutmeldingen krijgt. Probeert u het dan opnieuw.**


