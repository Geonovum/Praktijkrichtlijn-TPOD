#### Staalkaart integratie verordeningen 

In deze staalkaart zijn voor vier activiteiten regels vanuit de model-APV in de structuur 
van het casco gezet. Voor elke activiteit zijn er verschillende varianten uitgewerkt om te 
laten zien op welke verschillende manieren activiteiten in een omgevingsplan kunnen worden 
geregeld. In de toelichting worden de gevolgen van de verschillende varianten uitgelegd.
De staalkaart is een voorbeeld van de manier waarop een gemeente regels kan opnemen in het 
omgevingsplan. Hoewel gebruik is gemaakt van regelingen uit de modelverordeningen, is deze 
staalkaart geen modelverordening. Het is uiteindelijk aan de raad om te bepalen welke doelen 
zij heeft met het omgevingsplan en hoe zij het gemeentelijk beleid omzet in het omgevingsplan.

De staalkaart bestaat uit vier delen:  

**1. Wat zijn mijn kaders**
•    Ga na wat op grond van de Omgevingswet in het omgevingsplan moet, mag en niet mag worden gereguleerd
•    Ga na welke kaders de rijksregels stellen (Ow, Bkl, Bal en Bbl) (en of eventueel kaders in rijksbeleid)
•    Ga na welke kaders in de provinciale verordeningen zijn opgenomen (en of eventueel kaders in provinciaal
     beleid)

**2. Wat wil ik regelen en waarom**
Bij het beantwoorden van deze vraag is er gekeken naar de regels in de huidige modelverordeningen. Deze
regels leiden er nu toe dat er:
•    soms geen regel is gesteld en de activiteit is toegestaan, bijvoorbeeld: voor een stamomtrek groter dan een
     bepaalde diameter gelden er regels t.a.v. kappen. Gevolg hiervan is dat er voor bomen met een kleinere
     stamomtrek geen regels gelden.
•    Er soms een regel is gekoppeld aan een specifieke locatie; bijvoorbeeld alleen aangewezen monumentale
     bomen worden tegen kappen beschermd
•    Er soms regels gelden voor het gehele gemeentelijke grondgebied, bijvoorbeeld als alle bomen boven een
     bepaalde stamomtrek beschermd worden tegen kappen. 

**3. Hoe wil ik het regelen**
Per activiteit kunnen er vier ‘niveaus’ worden uitgewerkt, namelijk:
•    Niveau 1: niets regelen
•    Niveau 2: de specifieke zorgplicht
•    Niveau 3: de algemene regel
•    Niveau 4: de vergunningplicht


**4. Varianten van de uitgewerkte activiteiten**
Er zijn voor vier activiteiten regels vanuit de model-APV in de structuur van het Casco gezet. Voor elke activiteit
zijn er verschillende varianten uitgewerkt, om te laten zien op welke verschillende manieren in een omgevingsplan 
activiteiten kunnen worden geregeld. In de toelichting worden de gevolgen van de verschillende varianten uitgelegd. 
De verschillende varianten in deze staalkaart laten zien hoe de vier niveaus van regels kunnen worden ingezet. 

De uitgewerkte activiteiten zijn:
•    regels rondom objecten op de weg
•    regels rondom uitritten
•    regels over parkeren die zijn gesteld om parkeerexcessen te voorkomen
•    regels voor kappen

De staalkaart ‘Verordeningen’ is te vinden op de website van de [VNG](https://vng.nl/publicaties/staalkaart-integratie-verordeningen-in-omgevingsplan)
