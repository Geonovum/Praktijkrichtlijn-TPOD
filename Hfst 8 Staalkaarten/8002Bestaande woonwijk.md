#### Staalkaart Bestaande Woonwijk

Deze staalkaart geeft voorbeeldregels over de bestaande woonwijk die in het
omgevingsplan kunnen worden opgenomen.  De bestaande woonwijk is een wijk waar
iedere gemeente er wel één of meer van heeft. Het is een wijk waar geen grote
ruimtelijke ontwikkelingen plaatsvinden, maar waar wel een aantal vraagstukken
op het gebied van de fysieke leefomgeving spelen. De staalkaart geeft inzicht in
hoe de systematiek van het omgevingsplan kan werken als ruimtelijke regels én
milieuregels in het omgevingsplan worden geïntegreerd.  

Bij het opstellen van een omgevingsplan is het van belang om o.a te bepalen
welke regels opgenomen worden voor welke activiteiten. Uiteraard zijn er
meerdere ontwerpkeuzes. In deze staalkaart voor de Bestaande Woonwijk is een
beperkt aantal activiteiten opgenomen. Denk hierbij aan woongerealateerde
activiteiten zoals beroep aan huis en het bouwen van dakkappelen. Het doel van
de staalkaart is om voorbeeldregels te laten zien en niet bedoeld als
model-omgevingsplan.

De staalkaart bestaande woonwijk bestaat uit vier delen:  

**1. Handleiding voor de planopsteller**: Hierin wordt de staalkaart bestaande
woonwijk geïntroduceerd. Daarna worden het doel van de staalkaarten en de
ontwerpkeuzes bij het opstellen van een omgevingsplan besproken. 

**2. Algemene toelichting op de regels**: Deze toelichting is bedoeld voor alle
gebruikers van een omgevingsplan. 

**3. Regels voor een bestaande woonwijk**. In dit deel staan de voorbeeldregels
voor de bestaande woonwijk, deze zijn in een aantal varianten uitgewerkt. 

**4. Artikelsgewijze toelichting** op de regels in deze staalkaart voor een
bestaande woonwijk. 

De staalkaart ‘Bestaande Woonwijk’ is te vinden op de website van de
[VNG](https://vng.nl/publicaties/staalkaart-bestaande-woonwijk)
