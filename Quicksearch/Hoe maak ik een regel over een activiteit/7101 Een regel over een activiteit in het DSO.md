#### Een regel over een activiteit in het DSO

Een van de doelen van het DSO is dat men in het Omgevingsloket met één ‘klik op de kaart’ kan zien welke regels 
en beleid op die specifieke locatie van toepassing zijn. Dit zijn regels en beleid die gemeente, waterschap, 
provincie en Rijk stellen. Het is de bedoeling dat men kan zien welke regels er zijn en *waar*  deze gelden en 
ook voor *wie* die regels van toepassing zijn. In het geval van een regel over een activiteit moet een belanghebbende
na kunnen gaan of een bepaalde activiteit op een specifieke locatie is toegestaan en zo ja of er een vergunning 
nodig is of een melding moet worden gedaan.

Het gaat vooral om service richting de burger of aanvrager die het DSO-LV gaat gebruiken vanuit het bevoegd gezag. 
Om dit te realiseren zullen alle omgevingsdocumenten machineleesbaar en uitwisselbaar moeten zijn, zodat de burger 
of aanvrager deze goed kan begrijpen en ook bevragen. Dit betekent dat de documenten vanuit informatiekundig en 
technisch oogpunt gestructureerd moeten worden volgens dezelfde standaard:STOP/TPOD. Deze standaard schrijft ook voor dat voor alle regels aangegeven moet
worden op welke locatie deze van toepassing zijn.

De standaard voorziet hierin doormiddel van het [annoteren](https://wegwijzerstoptpod.nl/annoteren-0) en o.a. de 
IMOW-objecten [regeltekst met bijbehorende juridische
regel(s)](https://wegwijzerstoptpod.nl/regeltekst-en-formele-inhoud) en [locatie](https://wegwijzerstoptpod.nl/locatie-en-werkingsgebied). 
Het annoteren en de IMOW-objecten tezamen met het IMOW-object 'activiteit' zorgen ervoor dat iedere belanghebbende 
activiteiten kan raadplegen. Zowel vanuit de regels als vanuit de kaart. 

