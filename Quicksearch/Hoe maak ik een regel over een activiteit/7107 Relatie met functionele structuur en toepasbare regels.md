#### Relatie met functionele structuur en toepasbare regels

De koppeling tussen juridische regels en toepasbare regels begint bij het
IMOW-object activiteit. De toepasbare regel maakt gebruik van het merendeel van
de attributen van activiteit, zie onderstaand figuur. De activiteitgroep vormt hier een uitzondering op,
deze is dan ook niet opgenomen in de opsomming onder het figuur. Na de opsomming volgt de
uitleg over de functionele structuur.

![](media/7107RelatieActiviteitenToepasbareRegel.png)

*Conceptuele weergave van een geannoteerde regel over een activiteit met de koppelingen naar toepasbare regels*

-   **Identificatie en naam**: 
    De naam en identificatie worden opgeslagen in het
    DSO, zowel in OZON als in de functionele structuur binnen het [Register
    Toepasbare Regels](https://aandeslagmetdeomgevingswet.nl/digitaal-stelsel/over-het-digitaal-stelsel/onderdelen-landelijke-voorziening/register-toepasbare-regels/), 
    die gevoed wordt door het IMOW-deel van omgevingsdocumenten.

-   **Locatieaanduiding**: 
    Toepasbare regels halen hun locatie(s) uit de
    locatieaanduidingen die door de juridische regel(s) over de activiteit in IMOW wordt aangeduid.

-   **Bovenliggende activiteit**: 
    Met dit attribuut geef je aan hoe de specifieke activiteit (die je aanmaakt)
    zich verhoudt tot een meer generieke activiteit. De bovenliggende activiteit kan een activiteit zijn die 
    al in de functionele structuur bestaat. Het mag ook een activiteit zijn die je in hetzelfde omgevingsdocument
    creëert. De bovenliggende activiteit bepaalt waar in de functionele structuur de Activiteit zal worden toegevoegd.
    Activiteiten die middels IMOW worden aangebracht, komen terecht onder de IMOW aangegeven bovenliggende activiteit
    in de functionele structuur. 
    Een voorbeeld is de activiteit ‘het opslaan van motorbrandstoffen’ die als bovenliggende activiteit de, 
    in de Omgevingswet benoemde, activiteit ‘milieubelastende activiteit’ heeft.

-   **Gerelateerde activiteit**: 
    Een (niet verplicht) aanknopingspunt tussen juridische regels en toepasbare regels vormen
    relaties tussen activiteiten die geen hiërarchie / taxonomie aanduiden, maar
    die aanduiden dat activiteiten op een andere wijze contextueel relevant met
    elkaar zijn. De gerelateerde activiteit mag een
    activiteit zijn die door een ander besluit (eventueel door een andere bestuurslaag) is vastgesteld.
    Door een gerelateerde activiteit toe te voegen kan je voor de raadpleger aangeven dat de regels 
    over de andere activiteit wellicht ook van belang zijn. Een voorbeeld is de activiteit ‘tanken van brandstof’ die een sterke relatie heeft met de activiteit 
    ‘opslaan van brandstof’ omdat ze altijd samen zullen voorkomen. 



