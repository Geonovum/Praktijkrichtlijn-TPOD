#### Vrijetekststructuur

Bij de vrijetekststructuur zijn de vormvereisten tot een minimum beperkt, zodat
bevoegd gezagen flexibel zijn om het omgevingsdocument zoveel mogelijk naar
eigen inzicht vorm te geven.

Voor juridische authentieke documenten wordt gebruik gemaakt van de
structuurelementen FormeleDivisie en FormeleInhoud. Voor overige (niet
juridische) tekstonderdelen wordt gebruik gemaakt van structuurelementen Divisie
en Inhoud.

![](media/e8729ac732f3baeeb1afcf08ef6b4448.png)

*Structuur met FormeleDivisie en FormeleInhoud*

Voor de vrijetekststructuur voor de tekst van *juridisch authentieke documenten*
die geen artikelen bevatten geldt het volgende:

-   Vrijetekststructuur kent de structuurelementen FormeleDivisie en
    FormeleInhoud

-   Een FormeleDivisie is een structuurelement dat gebruikt wordt voor de opbouw
    van een lichaam van een regeling met een vrijetekststructuur.

-   De opsteller kan de tekst naar eigen inzicht hiërarchisch indelen in
    FormeleDivisies.

-   FormeleDivisie kan alleen structuurelementen bevatten, te weten
    FormeleDivisie of FormeleInhoud.

-   Iedere FormeleDivisie heeft een verplichte Kop, waarbij geldt dat de
    opsteller vrij is in de vormgeving van de Kop. De Kop kan bestaan uit een
    Label (zoals hoofdstuk, paragraaf, etc.) en Opschrift. Nummering van Koppen
    is eveneens niet verplicht.

-   FormeleDivisie kan annotaties (gebiedsaanwijzing) of een locatieaanduiding
    bevatten(bevat dus geen Inhoud)

-   FormeleInhoud bevat juridische inhoud, de feitelijke inhoud binnen een
    FormeleDivisie.

-   FormeleInhoud kan optioneel een of meerdere Koppen bevatten. De opsteller is
    vrij om zelf het aantal (niveaus van) Koppen te bepalen.

-   FormeleInhoud bevat een verplichte inhoud die kan bestaan uit Alinea, Lijst
    (opsomming), Tabel en/of een Figuur (bevat dus geen structuurelementen
    FormeleDivisie of FormeleInhoud)

-   Tekst in FormeleInhoud kan gemarkeerd worden, bijvoorbeeld als een citaat,
    een casus of een voorbeeld.

-   Daarnaast kan ook de FormeleInhoud annotaties of een locatieanduiding
    bevatten.

Voor Vrijetekststructuur voor *overige tekstonderdelen* geldt het volgende:

-   Vrijetekststructuur kent de structuurelementen Divisie en Inhoud

-   Een Divisie is een structuurelement dat gebruikt wordt voor de opbouw van
    een document(deel) buiten het lichaam van een regeling, zoals motivering,
    toelichting of bijlagen.

-   De opsteller kan de tekst naar eigen inzicht hiërarchisch indelen in
    Divisies.

-   Divisie kan alleen structuurelementen bevatten, te weten Divisie of Inhoud.
