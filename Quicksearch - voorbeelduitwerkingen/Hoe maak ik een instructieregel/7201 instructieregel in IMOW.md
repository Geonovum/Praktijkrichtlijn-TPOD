#### Instructieregel in IMOW

In de STOP/TPOD bestaan omgevingsdocumenten met regels uit artikelen en leden,
dit is de regeltekst. Regelteksten bestaan op hun beurt weer uit één of meerdere
juridische regels. Een juridische regel is een conceptuele constructie, die in
het IMOW wordt gebruikt om verschillende onderdelen van een regeltekst een eigen
locatie te geven.

In het IMOW bestaan er drie typen juridische regels, namelijk de
instructieregel, de omgevingswaarderegel en regel voor iedereen. Het figuur 
hieronder geeft aan welke attributen de verschillende typen juridische regels
kennen. 

![](media/7201InstructieregelIMOW.png)

*Drie typen juridische regels*

De instructieregel is in de STOP/TPOD dus een type juridische regel
(IMOW-object) waarbij een regel bedoelt wordt als in paragraaf 2.5.1
Omgevingswet. Daarnaast richt deze regel zich tot de taakuitvoering van *een
ander* bestuursorgaan, bestuurlijke organisatie of op een *ander* specifiek
instrument.

Voor iedere regeltekst die (een) instructieregel bevat, moet bestaan uit (het)
IMOW-object(en) juridische regel(s) van het type: instructieregel. Het is dus
verplicht om een juridische regel te annoteren, en daarbij te verwijzen naar een
locatie en aan te geven welke idealisatie van toepassing is. 

Het is optioneel nog te combineren met het IMOW-object omgevingsnorm. Een
voorbeeld hiervoor is een instructieregel voor de gemeente om op een bepaalde
weg een maximale snelheid van 30 km/u te hanteren. De maximale snelheid kan in
een omgevingsnorm worden vastgelegd. Tot slot is het ook te combineren met een
gebiedsaanwijzing.

> In IMOW, in informatiekundige zin, is een instructieregel dus een annotatie die 
> aan de juridische regel (IMOW-object) wordt gegeven. Eventueel zijn het meerdere 
> juridische regels binnen één regeltekst, met het type: instructieregel. 
> De juridische regel is altijd verbonden met een locatie (IMOW-object), door middel
> van de locatieaanduiding. Ook is in de juridische regel aangegeven hoe deze locatie
> geintrepeteerd moet worden. Tot slot is er de optie om nog meer IMOW-objecten toe 
> te voegen, zoals gebiedsaanwijzing en omgevingsnorm. 
