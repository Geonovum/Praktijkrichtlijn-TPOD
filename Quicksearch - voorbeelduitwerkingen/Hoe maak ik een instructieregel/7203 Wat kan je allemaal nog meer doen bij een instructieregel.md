#### Wat kun je allemaal nog meer doen?

Een raadpleger kan, met behulp van jouw acties uit 1 tot en met 3, ontdekken
welke instructieregels voor hem relevant zijn. Hij ziet dat niet op de kaart,
want een instructieregel op zichzelf (zonder een inhoudelijke annotatie, zoals
een gebiedsaanwijzing) heeft geen presentatie op de kaart. De raadpleger kan wel
in ‘Regels op de kaart’ (onderdeel van DSO) filteren, bijvoorbeeld op het
instrument waarmee hij aan de slag gaat of taakuitoefening, waar hij onderdeel
van is. De instructieregels zijn niet verbonden met het de vergunningcheck van
het DSO, omdat het hier niets mee te maken heeft.

Tot slot is het ook mogelijk om een thema of gerelateerde regeltekst toe te
voegen. Zie de uitleg onder onderstaand figuur hoe je deze attributen gebruikt.
Wanneer er een wens is om een omgevingsnorm of gebiedsaanwijzing toe te voegen,
lees daarvoor de verder op onderstaande pagina’s:

-   [Hoe maak ik een omgevingsnorm?](https://acceptatie.wegwijzerstoptpod.nl/hoe-maak-ik-een-omgevingsnorm);

-   [Hoe maak ik een functie of een andere gebiedsaanwijzing?](https://acceptatie.wegwijzerstoptpod.nl/hoe-maak-ik-een-functie-een-andere-gebiedsaanwijzing).

Het is niet mogelijk om de instructieregel te combineren met een activiteit of
omgevingswaarde.

![](media/7203InstructieregelRijkCijfers.png)

>   *4. Geef aan welk thema het betreft*  
>   Het toevoegen van een thema aan de regel heeft effect op het zoeken en filteren
>   in het DSO. Alle bestuurslagen kunnen hun beleid en regels annoteren met een
>   thema, dit is een tekstgebonden attribuut. Dit betekent dat het regels en beleid
>   van alle omgevingsdocumenten doorzoekbaar maakt, maar het geen effect heeft op
>   de presentatie in de kaart. In dit voorbeeld is het thema Lichthinder
>   toegevoegd. Dit is één van de waarden van de open waardelijst Thema. De open
>   waardelijst is gevuld met waarden waaruit gekozen kan worden. Wanneer een
>   gewenste waarde niet op de lijst voorkomt, kun je zelf een waarde definiëren.
>   Deze waarde wordt niet opgenomen in de waardelijst.

>   *5. Geef aan welke andere regeltekst relevant is in relatie tot deze regeltekst*  
>   Het is mogelijk om de instructieregel (=regeltekst) aan een andere regeltekst te
>   relateren. De relatie kan worden gemaakt tussen twee regelteksten binnen
>   hetzelfde omgevingsdocument, maar ook naar een regeltekst van een ander
>   omgevingsdocument (mits deze al bestaan). Het is niet mogelijk om iets over de
>   aard van de relatie vast te leggen. Dit moet duidelijk blijken uit de tekst.

Bovenstaande stappen geven inzicht in hoe de standaard bedoelt is, de exacte
werking van de maaksoftware kan afwijken.