#### Instructieregel in het DSO

Een van de doelen van het Digitaal Stelsel Omgevingswet is dat men in het
Omgevingsloket met één ‘klik op de kaart’ kan zien welke regels en beleid op die
locatie van toepassing zijn. Dit zijn bijvoorbeeld instructieregels die de
provincies en het Rijk stellen. Het is de bedoeling dat iedereen kan zien welke
regels *waar* gelden en ook voor *wie* die regels van toepassing zijn. In het
geval van een instructieregel moet daarom ook duidelijk zijn tot wie de
instructieregel zich richt; tot een bepaald instrument of tot een
taakuitoefening.

Om dit mogelijk te maken moeten alle omgevingsdocumenten machineleesbaar en
uitwisselbaar zijn. Dit betekent dat de documenten vanuit informatiekundig en
technisch oogpunt gestructureerd moeten worden volgens dezelfde standaard:
STOP/TPOD. Deze standaard schrijft ook voor dat voor alle regels aangegeven moet
worden op welke locatie deze van toepassing zijn.

De standaard voorziet hierin doormiddel van het mechanisme
[annoteren](https://wegwijzerstoptpod.nl/annoteren-0) en o.a. de IMOW-objecten
[regeltekst met bijbehorende juridische
regel(s)](https://wegwijzerstoptpod.nl/regeltekst-en-formele-inhoud) en [locatie
& werkingsgebied](https://wegwijzerstoptpod.nl/locatie-en-werkingsgebied). Dit
mechanisme en de IMOW-objecten zorgen ervoor dat instructieregels voor eenieder
raadpleegbaar zijn op de kaart.