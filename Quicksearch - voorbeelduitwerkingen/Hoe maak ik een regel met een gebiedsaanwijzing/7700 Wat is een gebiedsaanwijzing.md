#### Wat is een gebiedsaanwijzing?

Gebiedsaanwijzing wordt gebruikt als een annotatie waarmee nadere informatie kan
worden toegevoegd aan een gebied dat is aangewezen door een juridische regel of
een tekstdeel.

In omgevingsdocumenten zullen over veel verschillende gebiedstypen regels
gesteld worden of beleidsuitspraken gedaan worden. Voor het vastleggen van deze
gebieden is de generieke annotatie gebiedsaanwijzing beschikbaar.
Gebiedsaanwijzing is een overkoepelende term, voor de inhoudelijke duiding van
gebieden kent gebiedsaanwijzing verschillende typen. Er zijn thematische typen
gebiedsaanwijzing, zoals bodem, geluid, defensie verkeer, etc. en er zijn drie
niet-thematische typen gebiedsaanwijzing, namelijk functie, beperkingengebied en
ruimtelijk gebruik.

In de TPOD's van omgevingsdocumenten waarin de typen gebiedsaanwijzing gebruikt
kunnen worden, worden de werking en het gebruik ervan beschreven. De
verschillende typen gebiedsaanwijzing en hun onderliggende groepen met de
bijbehorende definities staan ook in [de Stelselcatalogus
Omgevingswet](https://stelselcatalogus.omgevingswet.overheid.nl/).
