#### Wat is een regeltekst?

Een regeltekst is in IMOW een IMOW-object met als doel de koppeling met IMOP vorm te
geven. De definitie is:

*‘Een regeltekst is de kleinste zelfstandige eenheid van (een of meer) bij
elkaar horende juridische regels in (het lichaam van) een tekst met
artikelstructuur, te weten een artikel of een lid.’*

De regeltekst is in IMOW als het ware de container waar de juridische regels inzitten. 
Daardoor heeft het relaties met de annotaties die een relatie hebben met de juridische regels, in díe regeltekst. 
De regeltekst fungeert als de verbinding tussen de tekst van het artikel of
lid en de annotaties die aan de juridische regel(s) ‘zitten’.
