#### Wat is het IMOW-object activiteit?

Activiteit als IMOW-object is een objecttype (informatiekundig object) dat 
verschillende attributen heeft. Deze attributen worden niet alléén door het
Omgevingsloket of Officiële publicaties 'gebruikt', maar ook door de 
Functionele Structuur en toepasbare regel. Daarover later meer, eerst gaan we dieper
in op het object activiteit met zijn attributen.

![](media/ActiviteitIMOW.png)

*Activiteit als IMOW-object*

-  *identificatie*: de unieke identificatie waaronder elk object van dit type bekend is. 
-  *naam*: de naam van de activiteit. Het bevoegd gezag is vrij in de keuze van de naam van de activiteit, tenzij een activiteit is gekozen die (binnen hetzelfde bevoegd gezag) al een identificatie heeft.
-  *groep*: activiteitengroep is de categorie waartoe de activiteit behoort. Een activiteitengroep is opgenomen in de gesloten waardelijst ‘Activiteitengroep’. Deze groep is om de verbeelding in de viewer te ondersteunen met kleuren en iconen.
-  *locatieaanduiding*: de verwijzing van een specifieke activiteit naar (de identificatie van) de bijbehorende locatie(s). De locatie wordt expliciet aangegeven of, als dat niet het geval is, is de locatie by default het grondgebied van het bevoegd gezag dat op het omgevingsdocument als geheel is gekoppeld.
-  *bovenliggende activiteit*: de verwijzing van een specifieke activiteit naar een andere activiteit die inhoudelijk generieker is.
-  *gerelateerde activiteit*: de verwijzing van een specifieke activiteit naar een andere activiteit in het geval de regels voor die andere activiteit contextueel relevant zijn voor de specifieke activiteit.

Let op: de activiteitregelkwalificatie (bijvoorbeeld vergunnings- of
meldingsplicht) leg je vast op de juridische regel. Zie het onderste attribuut van onderstaand figuur. 

![](media/JRactiviteitIMOW.png)

*Juridische regel als IMOW-object bij een activiteit*