#### Een beleidstekst in het DSO

Een van de doelen van het Digitaal Stelsel Omgevingswet is dat men in het
Omgevingsloket met één ‘klik op de kaart’ kan zien welke regels en beleid op die
locatie van toepassing zijn. Dit zijn bijvoorbeeld beleidsteksten die gemeente, waterschap, provincie en Rijk stellen. 
Het is de bedoeling dat iedereen kan zien welke tekstdelen *waar* gelden en voor wie deze van toepassing zijn. Voor wie is in het geval van de omgevingsvisie
altijd het bevoegd gezag zelf. Voor het projectbesluit geldt dat deze van toepassing is voor het bevoegd gezag dat de instructie krijgt om een aanpassing te maken (provincie of gemeente).

Om dit mogelijk te maken moeten alle omgevingsdocumenten machineleesbaar en
uitwisselbaar zijn. Dit betekent dat de documenten vanuit informatiekundig en
technisch oogpunt gestructureerd moeten worden volgens dezelfde standaard:
STOP/TPOD. Deze standaard schrijft ook voor dat voor alle regels aangegeven moet
worden op welke locatie deze van toepassing zijn.

De standaard voorziet hierin door middel van het mechanisme [annoteren](/annoteren-0).
Dit mechanisme en de IMOW-objecten 'tekstdeel' en 'locatie' tezamen met de IMOW-objecten 'gebiedsaanwijzing' en 'hoofdlijn' zorgen ervoor dat iedere belanghebbende het beleid dat van toepassing is op een bepaald gebied kan raadplegen. Dit is zowel mogelijk vanuit de tekst als vanuit de kaart.