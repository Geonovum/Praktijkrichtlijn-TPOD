#### Wat moet jij doen?

Een groot deel van de nodige acties wordt door de plansoftware geautomatiseerd.
Zo zorgt de software voor de juiste koppeling tussen de IMOW-objecten, dat je
tekst en kaart kunt verbinden en dat jij je bezig kunt houden met de inhoud. Dat
laatste kan de software namelijk niet voor je doen. Als opsteller van het
omgevingsdocument moet je dus aan de slag met:

-   Het opstellen en annoteren van tekst (wat regel ik?);

-   Het koppelen van locaties aan de tekst (waar?).

Voor het annoteren van de tekst is hierna uitgelegd welke gegevens jij moet of
kunt toevoegen. Een deel van de gegevens zit in waardelijsten. De waardelijsten
zijn raadpleegbaar via de [stelselcatalogus
Omgevingswet](https://stelselcatalogus.omgevingswet.overheid.nl/waardelijstenpagina).
De lijst van mogelijke waarden zal uiteindelijk geïntegreerd zijn in de
plansoftware.

Zie hieronder een voorbeeld van een beleidstekst over het gebied 'Maashorst' en
wat jij als opsteller moet aangeven:

>   **1. Locatie: op welke locatie is deze beleidstekst van toepassing?**  
>   Om de raadpleger via Omgevingsloket van de juiste informatie te voorzien, is
>   het noodzakelijk om aan te geven waar het tekstdeel van toepassing is. Geef
>   hiervoor aan op welke locatie het tekstdeel en de inhoudelijke annotaties
>   van toepassing zijn.
>   De locatie in het voorbeeld is de begrenzing van de Maashorst binnen het gebied Peelhorst.
>   Stel met elkaar goed af waar de grens ligt en leg het gebied Maashorst vast als locatie.
>   Als de locatie aanwezig is dan kan de betreffende tekstdelen (beleidsteksten) hieraan gekoppeld
>   worden.

>   **2. Idealisatie: is de begrenzing van de locatie exact of indicatief
>   bedoeld voor dit tekstdeel?** 
>   Als je hebt aangegeven op welke locatie dit tekstdeel van toepassing is, kun je 
>   vervolgens met de idealisatie aangeven of de begrenzing van de locatie voor déze tekst 
>   exact of indicatief geïnterpreteerd moet worden. Dit attribuut zegt dus iets over de begrenzing
>   van de locatie voor dát specifieke tekstdeel. Indicatief kan bijvoorbeeld
>   gebruikt worden wanneer de begrenzing van de locatie bepaald is op basis van
>   een berekening of wanneer een locatie bedoeld is als indicatie of zoekzone
>   voor de plek voor een toekomstige ontwikkeling: pas later wordt de
>   daadwerkelijke plek bepaald. Bij een berekening kan de marge nog aangegeven
>   worden met hoeveel meters er afgeweken kan worden.
>   In het voorbeeld kiezen we voor idealisatie exact, omdat de exacte begrenzing 
>   van de Maashorst zonder marges is vastgesteld.

Dankzij het annoteren van de ‘idealisatie’ en het aangeven van de bijbehorende
‘locatie’ is precies duidelijk waar de tekst van toepassing is en hoe de locatie
geïnterpreteerd wordt. De raadpleger kan nu in het Omgevingsloket op een plek in
de kaart prikken en ziet dan dat een beleidsregel *daar* van toepassing is.

Hij/zij moet echter nog steeds wel de inhoudelijke tekst lezen en correct
interpreteren om te weten om welke gebiedsaanwijzing met eventueel hoofdlijn en thema het
gaat.
