#### Wat kun je allemaal nog meer doen?

Een raadpleger kan zich, met behulp van de acties uit 1 tot en met 4, oriënteren in de
‘Tekst op de kaart’. Hij  kan filteren op gebiedsaanwijzingen, kan op zijn locatie zien
welke beleidsregels er van toepassing zijn en kan de gebiedsaanwijzingen terugzien op de kaart. 
Daarnaast is het ook nog mogelijk om thema of hoofdlijn toe te voegen.


>   **5. Geef aan welke hoofdlijn het betreft.**
>   Het toevoegen van een hoofdlijn aan de formele divisie heeft effect op het zoeken en
>   filteren in het DSO. Alle bestuurslagen kunnen hun beleidsregels
>   annoteren met een hoofdlijn. Denk hierbij aan zaken als perspectieven of ambities voor een gebied.

>   In het voorbeeld Maashorst is de hoofdlijn 'Aantrekkelijke natuur en recreatie'. Alles wat te
>   maken heeft met deze ambitie komt onder deze hoofdlijn en is in het DSO ook als zodanig vindbaar.
>   De hoofdlijnen kunnen zelf gekozen worden. 
>  
>   **6. Geef aan welk thema het betreft.**  
>   Het toevoegen van een thema aan een formele divisie heeft effect op het zoeken en
>   filteren in het DSO. Alle bestuurslagen kunnen hun beleid en regels
>   annoteren met een thema, wat een tekstgebonden attribuut is. Dit betekent
>   dat het beleidsregels van omgevingsvisie en projectbesluit doorzoekbaar maakt,
>   maar verder geen effect heeft op de presentatie in de kaart. Het thema kun je
>   kiezen uit de open
>   [waardelijst](https://stelselcatalogus.omgevingswet.overheid.nl/waardelijstenpagina)
>   Thema. De open waardelijst is gevuld met waarden waaruit gekozen kan worden.
>   Wanneer een gewenste waarde niet op de lijst voorkomt, kun je zelf een
>   waarde definiëren. Deze waarde wordt niet opgenomen in de waardelijst.

>   Het thema in het voorbeeld Maashorst is nog niet gekozen, omdat er geen dekkende
>   lading voorkomt in de waardelijst. Dan geef je in dit geval een eigen thema op.

 
Bovenstaande stappen geven inzicht in hoe de standaard bedoelt is en gebruikt kan worden, 
de exacte werking van de plansoftware kan afwijken.