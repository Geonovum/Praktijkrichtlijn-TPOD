#### Wat moet jij doen?

Een groot deel van de nodige acties wordt door de software geautomatiseerd. Zo
zorgt de software voor de juiste koppeling tussen de IMOW-objecten, dat tekst en
kaart verbonden zijn en dat jij je bezig kunt houden met de inhoud. Dat laatste
is namelijk niet iets wat de software voor je kan doen. Als opsteller van het
omgevingsdocument moet je dus aan de slag met:

-   Het opstellen en annoteren van tekst (wat regel ik?);

-   Het koppelen van locaties aan de tekst (waar regel ik iets?).

Voor het annoteren van de tekst is hierna uitgelegd welke gegevens jij moet of
kunt toevoegen. Een deel van de gegevens zit in waardelijsten. De waardelijsten
zijn raadpleegbaar via de [stelselcatalogus
Omgevingswet](https://stelselcatalogus.omgevingswet.overheid.nl/waardelijstenpagina).
De lijst van mogelijke waarden zal uiteindelijk geïntegreerd zijn in de
planmaaksoftware.

Zie hieronder een voorbeeld van een regel over een omgevingsnorm met betrekking tot de
maximum bouwhoogte van een bedrijfsgebouw en wat jij als opsteller moet aangeven:

[invoegen afbeelding]

>   **1. Type regel: om welk type regel gaat het?**  
>   Er zijn drie typen regels die je kunt kiezen. Een regel voor iedereen, een
>   instructieregel of een omgevingswaarderegel. Een instructieregel is gericht 
>   aan een ander instrument of taakbevoegdheid en een omgevingswaarderegel
>   is zelfbindend voor het bestuursorgaan dat de omgevingswaarde vaststelt. 
>   Een regel over een omgevingsnorm kan alleen voorkomen in een regel voor 
>   iedereen of een instructieregel. Alle regels binnen een artikel moeten van 
>   hetzelfde type zijn

>   **2. Locatie: op welke locatie is deze regel van toepassing?**  
>   Om de raadpleger via het Omgevingsloket van de juiste informatie te
>   voorzien, is het noodzakelijk om aan te geven waar de regel van toepassing
>   is. Geef hiervoor aan op welke locatie deze regel van toepassing is.

>   **3. Idealisatie: is de begrenzing van de locatie exact of indicatief
>   bedoeld voor deze regel?**  
>   Als je hebt aangegeven op welke locatie deze regel van toepassing is, kun je
>   vervolgens met de idealisatie aangeven of de begrenzing van de locatie voor
>   déze regel exact of indicatief geïnterpreteerd moet worden. Dit attribuut
>   zegt dus iets over de begrenzing van de locatie voor díe specifieke regel.
>   De reden hiervoor is dat de locatie op deze manier ook voor andere regels
>   gebruikt kan worden, zonder dat ze dezelfde idealisatie moeten hebben.
>   Indicatief kan bijvoorbeeld gebruikt worden wanneer de begrenzing van de
>   locatie bepaald is op basis van een berekening of wanneer een locatie
>   bedoeld is als indicatie of zoekzone voor de plek voor een toekomstige
>   ontwikkeling: pas later wordt de daadwerkelijke plek bepaald.

Dankzij het annoteren van de ‘idealisatie’ en het aangeven van de bijbehorende
‘locatie’ is precies duidelijk waar de regel van toepassing is. De raadpleger
kan nu in het Omgevingsloket op een plek in de kaart prikken en ziet dan dat
artikel 2.16 daar van toepassing is en voor wie. Hij moet echter nog steeds 
de tekst lezen en correct interpreteren om te weten dat het om een omgevingsnorm
gaat en welke omgevingsnorm het betreft.