#### Wat is een omgevingsnorm?
Een omgevingsnorm is een norm over de fysieke leefomgeving die in een kwantitatieve of
kwalitatieve waarde wordt uitgedrukt en die niet onder een omgevingswaarde valt zoals bedoeld in afdeling 2.3 van de Omgevingswet. De term omgevingsnorm komt niet in de Omgevingswet voor; deze term is geïntroduceerd door de STOP/TPOD-standaarden. 
Voorbeelden zijn maximum bouwhoogte, maximum aantal parkeerplaatsen etc. Aan de normen die de standaarden omgevingsnorm noemen, stelt de Omgevingswet niet de eisen die aan een omgevingswaarde worden gesteld en zij hebben dus ook niet de gevolgen die een omgevingswaarde heeft. De normen die de standaarden omgevingsnorm noemen zijn wel bindend voor burgers en bedrijven. Als de omgevingsnorm in een instructieregel is vastgesteld, dan is deze bindend voor een ander bevoegd gezag.

Ieder van de vier bevoegd gezagen kan regels over omgevingsnormen stellen.
Die regels kunnen gesteld worden in een instrument dat zijn basis vindt in de Omgevingswet: 
Algemene Maatregel van Bestuur & Ministeriële Regeling (Rijk), omgevingsverordening 
(provincies), waterschapsverordening (waterschappen) en omgevingsplan (gemeenten).
Daarnaast kan het projectbesluit wijzigingen aanbrengen op het omgevingsplan.