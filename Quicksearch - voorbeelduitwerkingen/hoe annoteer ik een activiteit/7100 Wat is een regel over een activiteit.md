#### Wat is een regel over een activiteit?

Burgers, bedrijven en overheden kunnen initiatieven ontwikkelen. De initiatieven
kunnen activiteiten omvatten die de fysieke leefomgeving beïnvloeden. Regels
over activiteiten zijn regels die voor iedereen gelden en kunnen door
verschillende bestuurslagen opgesteld worden. Voor activiteiten kunnen regels gelden 
uit 1 van de 4 Algemene Maatregelen van Bestuur, de omgevingsverordening, het 
omgevingsplan of de waterschapsverordening. Daarnaast kan het projectbesluit wijzigingen 
aanbrengen op het omgevingsplan. 