#### Waarom activiteiten machineleesbaar maken?

Wanneer je als bevoegd gezag inzicht wil bieden aan de eindgebruikers op welke locaties welke
activiteiten bijvoorbeeld verboden of toegestaan zijn, is het nodig om
activiteiten machineleesbaar te maken, ofwel te annoteren. Annoteren maakt een 
**activiteitgerichte bevraging** van regels in het DSO-LV mogelijk, waarbij gefilterd 
kan worden op kenmerken van de activiteit. En de **activiteiten op de kaart** kunnen 
worden weergegeven. Annoteren van activiteiten is niet noodzakelijk 
voor de officiële publicatie van het omgevingsdocument via het LVBB, maar dus wel noodzakelijk
voor de werking van het DSO-LV. 

Daarnaast is het annoteren van activiteiten noodzakelijk indien het bevoegd
gezag met **toepasbare regels** aan de slag wil. De toepasbare regels maken namelijk
gebruik van de attributen van de activiteit die in juridische regels beschreven
wordt, zoals bijvoorbeeld de locatie en de naam van de activiteit. Nadat een
activiteit is aangemaakt volgens STOP/TPOD wordt deze in de functionele
structuur bewaard. De functionele structuur is de taxonomie van activiteiten in
het Register Toepasbare Regels (RTR). De functionele structuur voedt onder
andere digitale voorzieningen voor het opstellen van vragenbomen. Zonder een
juridische regel en een activiteit, komt de activiteit niet voor in de
functionele structuur en is het niet mogelijk om aan de slag te gaan met
toepasbare regels. 

Later meer over toepasbare regels, maar eerst wat meer over regeltekst en 
juridische regels bij een regel over een activiteit.
